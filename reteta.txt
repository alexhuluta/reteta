Ingrediente - savoriurbane.com
160-200 g paste
120 g guanciale
2 linguri generoase de parmezan sau pecorino
sare
piper negru
1-2 linguri ulei de masline
2 oua intregi
1 galbenus
In plus:
parmezan sau pecorino ras pentru presarat

cum se fierb spaghetele?
Spaghetele si pastele in general se fierb conform instructiunilor de pe ambalaj. Cu asta si incepem, punem la fiert apa cu cate o lingurita de sare pentru fiecare litru. In momentul in care apa fierbe se adauga spaghetele. Nu se adauga tot smocul intr-un loc ci se tine strans in mijloc si ii dam drumul sa se deschida ca o floare. NU ADAUGAM ULEI IN APA!

ce este guanciale?
Guanciale este falca porcului, obrazul, care se conserva in sare cu condimente specifice, se usuca insa nu se afuma. Asadar pastele carbonara nu se fac cu afumatura. La noi nu se prea gaseste, dar eu am gasit la o macelarie italiana din zona o bucata perfecta. Bine ca am observat ca pana sa fac eu pastele, baietii mei au si dat atacul la bucata de guanciale. Noroc ca mi-a mai ramas un pic!

Se vede ca este o ‚Äûsunca‚Äù la care alterneaza straturile de slanina cu cele de carne. Obrazul de porc este o delicatesa care poate fi gatita si cruda. In locul ei se poate folosi si pancetta care provine din zona burtii porcului.

Guanciale se taie felii grosute si apoi in cubulete maricele. Se vor praji in tigaie si trebuie sa aiba o anumita dimensiune pentru a nu se topi de tot. Daca le taiati foarte subtiri nu va mai ramane mai nimic din guanciale pentru ca este foarte gras si grasimea va iesi la prajire.

CUM SE FACE SOSUL PENTRU SPAGHETE CARBONARA?
Intr-o tigaie antiaderenta mai incapatoare (cu pereti mai inalti) se pun 1-2 linguri ulei de masline. De la acesta sosul va deveni mai cremos, mai catifelat. Se adauga cubuletele si se prajesc la foc mediu circa 4-5 minute.

Intre timp alegem un castron incapator in care spargem ouale intregi si galbenusul. Amestecam ouale cu un tel, doar usor, cat sa se omogenizeze albusul cu galbenusul. Nu se bat spuma! Se adauga parmezanul ras (sau pecorino) si piperul proaspat macinat.

In cele 4-5 minute in care se prajeste guanciale avem timp suficient. Nu adaugam parmezan pana se ingroasa ouale, compozitia de oua trebuie sa curga usor. Nu adaugam nici sare intrucat atat guanciale cat si branza sunt sarate. In plus, si pastele fierb in apa sarata. Pentru ca sosul sa fie cremos se mai adauga acel galbenus in plus.

CUM SE AMESTECA PASTELE CU SOSUL CARBONARA?
Spaghetele fierte al dente se scot dupa cele 8 minute din apa clocotita si se adauga imediat  in tigaia cu sunca prajita, care inca e pe foc. Se stinge focul si se amesteca bine cu clesti speciali. Pastele NU se spala ci se pun direct din oala in care au fiert! Pastrati 1 ceasca buna din apa in care au fiert pastele pentru ca avem nevoie de ea mai incolo!


Tigaia nu se mai pune inapoi pe foc! Nu vrem sa mancam omleta ci paste cu un sos cremos, catifelat. Ouale batute cu branza rasa se toarna peste pastele din tigaie si se amesteca delicat. Se pot pune si 1-2 polonice din apa fierbinte in care au fiert pastele pentru a obtine un sos si mai cremos.


Atentie la tigaile cu fund gros! Acestea au inertie si tin cald multa vreme. Se amesteca bine spaghetele. Priviti ce sos cremos am obtinut. Nu va fie frica de oua crude. Ouale se gatesc la 74¬∞ C asa ca nu se pune problema sa nu fie gatite.

Mai adaugam un pic de piper proaspat macinat si gata! A la tavola üôÇ